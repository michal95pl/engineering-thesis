\section*{Wnioski}
Na podstawie przeprowadzonych eksperymentów można stwierdzić jeden główny problem opisywanego algorytmu. Jest nim niska jakość głowicy value. Jest ona przede wszystkim spowodowana słabą jakością danych treningowyc, które są generowane na podstawie końcowego wyniku partii. Oznacza to, że stany plansz nie są indywidualnie etykietowane na podstawie ich faktycznej wartości. Problem ten jest szczególnie widoczny w początkowej fazie rozgrywki, gdzie przewidzenie wyniku na podstawie samej pozycji jest praktycznie niemożliwe.
Rozwiązaniem może być zastosowanie innego silnika szachowego do tworzenia etykiet. Nadawane by były one indywidualnie dla każdego stanu, niezależnie od końcowego wyniku. Aczkolwiek celem niniejszej pracy było stworzenie od podstaw całego algorytmu, niezależnego od istniejących rozwiązań, dlatego też nie zdecydowano się na takie podejście.